ออกตัวก่อนว่าเวลาผมรีวิวร้านอาหารหรือเมนู#]!อะไรก็แล้วแต่จะไม่ไว้หน้าอินทร์หน้าพรหมห่าอะไรทั้งสิ้น เพราะเงินก็เงินกู ลิ้นก็ลิ้นกูฉะนั้นถ้าไม่ถูกใจติ่งร้านนั้นๆ ก็ต้องขออภัยไว้ ณ ที่นี้

วันนี้พอมีเวลาว่างจึงหิ้วตัวเองไปแดกอาหารญี่ปุ่นที่น้องในออฟฟิศบอกอร่อยนักอร่อยหน้านาม "คุโรดะ สาขา RCA" ไอ้เราก่อนจะไปกินอะไรที่ค่อนข้างไกลบ้านก็ต้องหาข้อมูลพิกัดไปจนถึงคอมเมนท์กันนิดหน่อย ดอเคที่จอดรถเหลือแดกและที่สำคัญ คอมเมนท์แต่ละคนแม่งแดก ๑๐๐ คอนเฟริม ๑๐๐ เลยว่ะว่าแม่งอร่อยระยำ โอเคแบบนี้ต้องไปชิม

ร้านหาไม่ยากครับอยู่ตรงข้าม TOP RCA เลย เข้าไปในร้านประทับใจดอกแรก ไม่มีใครมาต้อนรับ พนักงานเดินผ่านไปแบบมึนๆ เรียกได้ว่าถ้ากูหกล้มคงจะข้ามหัวเหยียบหน้ากูไปแล้ว โอเคไม่เป็นไร อาจจะเป็นประเพณีหรือวัฒนธรรมของร้านนี้ (ไอ้#]!(&ปรับบวกสัสๆ อ่ะ) เมนูหน้าตาน่ารักระบุชัดเจน บุฟเฟ่ผู้ใหญ่ ๔๙๙ เด็ก ๒๙๙ บาท แดกได้ยาวๆ ๒ ชั่วโมงครึ่ง เย็ดเขร้ ๒ ชั่วโมงครึ่ง ช่วงเวลากินขาดดุดันมากๆ ถูกใจจุดนี้โฮกๆ

แต่เวลาการกินอาจจะไม่สำคัญเท่าคุณภาพอาหารจัดเลยครับเมนูแรก ซูชิแซลมอลชิมลาง พนักงานคนที่หนึ่งเดินมาด้วยสีหน้าเรียบเฉยๆ พูดจาแทบไม่มีหางเสียงรับออกเดอร์ไปแบบชีวิตนี้กูไม่มี#]!(&อะไรหลงเหลืออีกแล้ว ผมกับภรรยามองหน้าแบบสตั้นๆ ก็ปรับบวกอีก อ๋อสงสัยพี่เค้าพ่อตายมั้งเลยหงุดหงิด วาระนี้ก็จบไปรออาหารกันแบบเงียบสงบ เฮ้ย แม่งเงียบสงบจริงๆ คือไม่มีเพลงเปิด ไม่มีอะไรเลย ในร้านบรรยากาศเหงาๆ คนกินทั้งร้านมีไม่ถึง ๕ โต๊ะ เรียกได้ว่าแต่ละโต๊ะแดกแบบกึ่งกดดันเล็กๆ ทั้งร้านได้ยินแต่เสียงแอร์เก่าๆ ส่งเสียง "ฮึ่มๆๆๆๆ" โอเค อาจจะเพราะมันเป็นร้านเก่าแก่รึเปล่าเลยคงไว้ซึ่งรูปแบบเอกลักษณ์ซึ่งโคตรน่าอนุรักษ์เลย ก็ปรับบวกไปรอบที่ ๓ และแล้วเมนูแรกก็มา

ซูชิแซลมอล
สั่งไปสิบได้ ๕ โอเคหยวนแม่งอาจจะหวังดีักลัวกูแดกไม่หมด (ปกติสั่งซูชิ ๑ จะได้ ๒ ชิ้น) สภาพซูชิสีสวยดีครับ ปลายาวข้าวสั้นตามที่ซูชิควรจะเป็น จานนี้ผ่าน เรื่องการตกแต่งไม่ต้องพูดถึง เพราะตัวผมไม่เคยสนใจเรื่องการตกแต่งอยู่แล้ว แต่หากจะให้พูดรอเมนูหลังๆ ดีกว่า

ซูชิรวม
เมื่อซูชิแรกผ่าน ก็ต้องลองให้มันครบๆ นั่นคือซูชิรวม เด็กเสริฟคนที่สองเสริฟซูชิจานนี้เหมือนน้องนกเสริฟลูกแบล๊กแฮนด์ท้ายคอร์ด จานกระแทกโต๊ะดัง "ผลัก" จนซูชิบนจานน้อยกลิ้งเซๆ เกือบล้ม ไม่เป็นไรครับ น้องเค้าหมาที่บ้านอาจจะตายห่าเพราะโดนรถทับก็ได้ ปรับบวกตัวเองรอบที่ ๔ ก้มหน้าก้มตาแดกไปดีกว่า ซูชิจานนี้ตกแต่งมาตราฐาน "คุโรดะ" ไม่มีอะไรมากมาย ซูชิวางๆ บนจานเสริฟด้วยความรุนแรง "ประทับใจครับ" แต่จานนี้น่าผิดหวังเล็กๆ คือการปั้นข้าวดูไม่ได้สัดส่วนเลย โดยเฉพาะคำซูชิปลากระพงเนื้อขาวชิ้นปลาล้ำไปมากเกิน ๑ คำซึ่งผิดวิสัยซูชิที่ดี แต่เอาเถอะอย่างน้อยๆ ปลาก็สดล่ะนะ

แซลมอลย่างไฟ
นำซาเซมิแลกึ่งบางย่างไฟให้สุกแค่ผิว เมนูนี้เสริฟพร้อมน้ำจิ๋ม เฮ้ย น้ำจิ้มรสเปรี้ยวใส่หัวไชเท้าขูดโรยหอมซอย ๓ - ๔ ชิ้นเลกๆ กินพอสนุกปาก แต่ส่วนที่ดิบมันเยอะไปหน่อยทำให้ความกลมกล่มที่ควรจะได้ลดน้อยถอยลงครับ แต่ถือว่าอร่อยเลยล่ะและเป็นเมนูที่บุฟเฟ่ทั่วไปไม่ค่อยทำในรูปแบบชิ้นปลาเพียวๆ ให้ จุดนี้ถือว่าดีมากๆ

ปลาซาบะย่างเกลือ
จุดเด่นอย่างนึงของคุโรดะเท่าที่รู้สึกเลยคือวัตถุดิบสดใหม่ และมีคุณภาพมาก อย่างซาบะย่างเกลือบีบมะนาวลงไปนิด รสชาติยอดเยี่ยมและที่สำคัญทางร้านเอาใจใส่ถึงขนาดเลาะกางปลาให้ก่อนเสริฟด้วย แสดงว่าพ่อครัวใส่ใจรายละเอียดแต่ดันมาตกม้าตายตรงเด็กเสริฟเวลารับออเดอร์ทำไมมันต้องหงุดหงิดขนาดนั้น และไม่ใช่เป็นคนเดียว คือมันเป็นกันทั้งร้าน จนเมียจากที่เป็นคนชอบห้ามให้ผมโวยวายหรือหงุดหงิดตอนกินข้าว คราวนี้พูดขึ้นมาเองเลยว่า "ทำไมเค้าหงุดหงิดขนาดนั้นอ่ะ กินไม่อร่อยเลย" เออกูก็ไม่รู้ครับ ถ้าผมมากินที่ร้านทำให้พวกพี่หงุดหงิดมาก วันหลังไม่มาแล้วก็ได้นะครับ ขอโทษจริงๆ ปล.เนื้อตรงตัวปลาแหว่งไปขออภัยเผลอแดกไปแล้วลืมถ่ายรูป)

ยำปลาแซลมอล
อร่อยครับ ครบทุกรส เปรี้ยว หวาน มัน เค็ม ไม่มีอะไรติด แต่ผมไม่ชอบยำแต่ก็ถือว่ากินได้ง่ายๆ ชิวๆ ไป

ซูชิแซลมอลย่างไฟ
นี่ซิอร่อยจริงจัง การย่างไฟกับปลาแซลมอลต้องแบบนี้ กึ่งสุกกึ่งดิบเล็กๆ กลมกล่อมเวลาเคี้ยวเนื้อปลาหอมๆ ไปพร้อมข้าวญี่ปุ่นรสเปรี้ยวเป็นอะไรที่ฟินมาก มันทำให้ผมข้องใจมากๆ เลยสั่งปลาแซลมอลย่างไฟเปล่าๆ อีกจานและสั่งซูชิแซลมอลย่างไฟแยกมากินคู่กันเลย ถึงบางอ้อ ว่ามันคือกรรมวิธีการทำของเค้าต่างกัน เนื้อปลาแซลมอลย่างไฟกินกับน้ำจิ้มเปรี้ยวต้องดิบเยอะหน่อย แต่ซูชิย่างไฟให้สุกมากหน่อยถึงจะเอร็ดคู่กับเนื้อข้าวได้

ซาเซมิรวม
มาถึงจานหลัก อย่าแปลกใจว่าทำไมผมถึงสั่งแต่เนื้อปลาอย่างเดียว สารภาพเลยว่าชาติก่อนผมเป็นปลาฉลามครับ นิยมแดกปลาดิบ จริงๆ ก็ถามเด็กเสริฟคนที่ ๔ แล้วว่าน้องมีปลาไหลไหมครับ ได้คำตอบประทับใจว่า "มี...แต่ไม่รวมในบุปเฟ่" ห้วนๆ ไม่มีค่ะ ไม่มีคะ ไม่มี#]!อะไรเลย พร้อมใบหน้าเรียบเฉย ผมเริ่มหมดมุกในการปรับบวกตัวเองและปรับบวกเมียแล้ว พูดไปก็หงุดหงิด มาดูอาหารดีกว่า อย่างที่ผมว่าร้านนี้จุดเด่นคือวัตถุดิบมันดีจริงๆ ทั้งปลาโอ ปลากระพงขาว แซลมอล ซาบะเค้าไม่หวงของ โดยเฉพาะซาบะนี่แล่มาให้ครึ่งตัวเลยเรียงชั้นสีสวยมากๆ อร่อยครับ แต่ปลาโอแอบเซ็งไปนิดนึงอันนี้อภัยกันได้

เกี้ยวซ่า
เมนูนอกสายตาคอบุฟเฟ่เพราะอาจจะคิดว่าไม่คุ้ม แต่ผมวัดความตั้งใจทำอาหารจากเกี้ยวซ่าเลยนะ เพราะมันทำง่าย เร็ว และหากร้านไหนมักง่ายก็จะทำลวกๆ และของทำลวกๆ แน่นอนว่าไม่อร่อย ซึ่งผิดกับร้านนี้ครับ อร่อยมากกกกกก คือตกใจเลย มารยาททรามๆ ทั้งหลายที่ได้พบแทบจะลืมเพราะคุณภาพของเกี้ยวซ่า แป้งบางไม่หนาอย่างที่เห็นภาพนอก ทอดกรอบแบบพิซซ่าแผ่นบางผสมผสานกับไส้ในหมูสับรสเปรี้ยวกลมกล่อม เรียกได้ว่าอร่อยกว่าร้านบางร้านที่โม้ว่ากูขายเกี้ยวซ่ามากกว่า ๑๐๐ ปีซะอีก เมนูนี้ต้องชมจริงๆ ครับยอดเยี่ยม

ของกินเล่น เห็ดเข็มทองผัดเนย + สาหร่ายญี่ปุ่น
เมนูทานเบาๆ ถือเป็น Out tro ก่อนจบมื้อ เห็ดเข็มทองผัดเนยมาตราฐานคุโรดะกันไป แต่สาหรายญี่ปุ่นนี้จัดหนักมาแบบเต็มถ้วย คือพูนถ้วย ปกติมันต้องเล็กๆ ไม่ใช่เหรอวะ แถมกูเสือกสั่งปิดท้าย ก็ต้องแดกไปให้หมดๆ แต่อร่อยนะใช้ได้ แต่มันเยอะไปนิดนึง

ไข่ตุ๋น
จบปิดท้ายให้ท้องละมุนด้วยไข่ตุ๋น ยอมรับว่าตุ๋นได้ดีมากๆ ทำไมเนื้อมันเนียนได้ขนาดนี้วะ อร่อยมาก คือผมตุ๋นเองอย่างงี้ไม่ได้น่ะ ถ้าจะให้เนื้อเนียนก็ต้องน้ำเยอะ แต่นี่รสดันเข้มข้นด้วย แจ่มแมวครับ จริงๆ ผมจะกินต่อนะเพราะศิริเวลามันผ่านไปแค่ครึ่งชั่วโมงเองมื้อนี้ (อย่าลืมนะเวลากินร้านนี้คือ ๒ ชั่วโมงครึ่ง) แต่มันสุดทนตรงเด็กเสริฟจริงๆ คือหน้าตาแบบหลุมดำมากๆๆๆๆๆๆ และเป็นทุกคน มันไม่ไหวจะปรับบวกแล้ว แถมบรรยากาศเหงาๆ เงียบ#]!(&มีแต่เสียงแอร์ ฮึ่มๆๆๆๆ คุณจินตนาการตามผมนะ
ทั้งร้านมีแดกอยู่ประมาณ ๓ - ๕ โต๊ะนั่งห่างกัน เสียงแอร์ฮึ่มๆๆ มาพร้อมกับสายตาเย็นชาของเด็กเสริฟพร้อมการวางจานที่สร้างความประทับใจให้ลูกค้าทุกงวดอย่างยอดเยี่ยม จะเรียกสั่งอาหารเพิ่มก็โคตรยาก คือแทบจะลุกเต้นกังนัมสไตล์บนโต๊ะมันถึงจะเห็น สรุปกินไปครึ่งชั่วโมง อิ่มไปครึ่งท้อง กูกลับครับ ผมยอมขาดทุนเสียไป ๒ ชั่วโมงดีกว่าแดกไปหงุดหงิดไปแบบนี้
หวังว่ารีวิวนี้จะให้คุโรดะปรับปรุงบริการ ผมไม่รู้ว่าสาขาอื่นจะเป็นแบบไหนนะ แต่สาขา "RCA" บริการไม่ผ่านนะครับ น่าเสียดายจริงๆ ทั้งๆ ที่คุณภาพวัตถุดิบดี พ่อครัวฝีมือดีและดูรู้ว่ามีความตั้งใจและประสบการณ์แต่ดันมาตกม้าตายแค่เรื่องนี้ซะได้ ผมเองก็เคยเปิดร้านอาหาร ผมรู้ว่ามันเหนื่อยแต่ก็ไม่เคยชักสีหน้าหรือทำหน้าตาพ่อตายใส่ลูกค้าซักครั้งและสอนน้องๆ ในร้านแบบนี้ทุกคน ทำไมเรื่องมาตราฐานแค่นี้มันทำกันไม่ได้ ผมไม่ประทับใจและจะไม่ไปแดกอีกแล้ว จริงๆ ที่มากินวันนี้มีอีกเหตุผลคือมาเซอร์เวย์เพราะผมมีโปรแกรมนัดทีมงานเลี้ยงฉลองเลื่อนตำแหน่งเกือบ ๑๐ คนต้นเดือนหน้าโดยปักหมุดร้านนี้ไว้แต่แรกเพราะรีวิวส่วนใหญ่บอกอร่อย เอออร่อยจริง แต่บริการเยี่ยงนี้ทำให้รสชาติแม่งแย่ลงเกือบ ๘๐% ไม่ไหวครับไม่อยากให้ทีมงานได้รับบริการแบบนี้ คือผมปรับบวกจนรู้สึกว่า ไม่ปร่งไม่ปรับ#]!(&อะไรแล้วโว้ยกลับดีกว่า
หวังว่าจะปรับปรุงตัว สวัสดี