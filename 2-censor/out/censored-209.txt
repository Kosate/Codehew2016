คำเตือนรีวิวนี้แบ่งเป็น ๒ ภาค โดยภาคแรกจะเป็นการรีวิวแบบปกติ ภาค ๒ คือการรีวิวตามความรู้สึกซึ่งอุดมไปด้วยคำหยาบและความเห็นส่วนตัวล้วนๆ และภาค ๒ ๒๕+ มากๆ ใครไม่อยากอ่านอะไรลบๆ ก็ไม่ต้องอ่านนะครับ

ภาค ๑
ในตลาดนัดรถไฟมันจะมีร้านบะหมี่อยู่ร้านหนึ่งที่คนต่อคิวยาวเหมือนแดกฟรีเป็นที่ฉงนสงสัยของคนที่เดินผ่านไปผ่านมามากๆ รวมถึงตัวผมด้วย จนมารู้ว่าร้านนั้นคือ "บะหมี่จอมพลัง" จริงๆ มันก็คือบะหมี่จับกังนั่นแหละครับ แต่ตั้งชื่อให้อินดี้ว่าจอมพลัง โดยจอมพลังที่ว่าคือขนาดของบะหมี่ที่มโหฬารสุดระทึกอภิมหาเวอร์แบบใครแดกได้ใน ๑๐ นาทีหมดนี่กินฟรีกันเลยทีเดียว (ซึ่งปัจจุบันนี้โปรโมชั่นนี้ไม่น่าจะมีแล้วเพราะไม่เห็นมีใครพูดถึงและหน้าร้านก็ไม่ได้แปะไว้) ร้านอยู่ด้านลึกสุดของตลาดนัดรถไฟ เดินไปให้สุดๆ ลึกสุดๆ จุดสังเกตุง่ายๆ คือคิวยาวๆ ที่ต่อกันแบบลืมตาย เอาวะในเมื่อกูตั้งใจมาแดกแล้วก็ยอมต่อคิวก็ได้เว้ย

เมื่อต่อคิวได้สักระยะหนึ่งบอกเลยว่าไม่นาน ทางร้านก็จะแจกเมนูชื่อน่าสนใจดังนี้ครับ
พิเศษทุกอย่าง ๑๕๐ บาท
โคตรพิเศษทุกอย่าง ๓๐๐ บาท
เฉี่ยวนรก ๗๐๐ บาท

ดูเมนูแล้วถึงกับผงะ #]!(&อะไรวะเฉี่ยวนรก พอเห็นคนสั่งเท่านั้นแหละแม่งเฉี่ยวนรกจริงๆ เพราะขนาดชามใส่บะหมี่นี่เยี่ยงกะละมังซักผ้าบ้านเราดีๆ นั่นเอง มันใหญ่ขนาดกินกัน ๕ คนไม่น่าจะหมด เหมาะสำหรับกลุ่มนักรักบี้หรือขอทานหิวโซ ๘ เดือน ๖ คนมานั่งรวมกัน สำหรับเมนูนี้ถ้าใครสั่งทางน้องสวยๆ ที่เป็นคนประกาศเรียกที่นั่งจะเดินไปเสริฟเองและถ่ายรูปเป็นที่ระทึกไว้ด้วย

มาในเรื่องรสชาติกันมั่ง อันเนื่องจากยังไม่เคยไปกิน เลยขอลองแบบพิเศษใส่ทุกอย่างเพิ่มเกี้ยวหมู ใช้เวลาทั้งหลายทั้งปวงตั้งแต่ต่อคิวไปจนถึงรออาหาร ประมาณเกือบครึ่งชั่วโมงได้ อาหารจะถูกยกมา ๑ ชามใหญ่แถมถ้วยโฟมไว้แบ่งแดกตามจำนวนคนที่มานั่งกินกัน ถ้าสั่งเป็นบะหมี่แห้งจะแถมน้ำซุปชามโตๆ มาอีก ๑ ถ้วย

น้ำซุป • รสดีมาก ร้อนกำลังดี แต่ที่น่าสนใจคือทำไมมันมีฟองในน้ำซุปวะ เออช่างมันอร่อยเป็นใช้ได้ (ตรงส่วนฟองจะอธิบายต่อในภาค ๒)

บะหมี่พิเศษใส่ทุกอย่าง • บะหมี่พิเศษนี่ เส้นประมาณ ๖ ก้อนได้ เส้นนิ่มอร่อยดีครับ มีกลิ่นหืนนิดโหน่ยพอรับได้ ผักใส่มาแบบตัดให้แล้วพอดีคำ

ทอปปิ้งโรยหน้าบะหมี่ • มีมากมายครับ แต่หากคุณสั่งพิเศษทุกอย่างจะได้มาครบได้แก่ ลูกชิ้นยักษ์ แป้งโคตรเยอะกินไปก็หนุบหนับดี ปูจ๋า หน้าตาหล่อแต่พอใช้ช้อนตักดูจะรู้ว่าเนื้อค่อนข้างร่วนมาก ถือว่าวิธีการทำยังไม่ถึง แต่รสชาติใช้ได้ ด้านเกี้ยวหมูชิ้นใหญ่เต็มคำ แต่ก็เหมือนปูจ๋าที่เนื้อมันร่วนๆ อาจไม่ถูกใจคนที่ชอบกินแบบกรอบๆ แต่น่าจะโดนคนที่ชอบอะไรนิ่้มๆ เหลวๆ มีไข่ต้มผ่าซีกให้มาอีก ซีกนึงและน่องไก่ตุ๋นซึ่งรสชาติทั้ง ๒ ก็ธรรมดา โรยด้านบนสุดด้วยเกี้ยวกรอบซึ่งขย่ำขยี้มาเป็นที่เรียบร้อยแล้ว

โดยสรุป รสชาติก็ไม่แตกต่างอะไรจากบะหมี่หน้าปากซอยเท่าไหร่นัก จะพิเศษตรงความตื่นตาตื่นใจกับไซด์ที่แม่ง#]!(&@%?#]!(&@ใหญ่ยิ่ง แต่ที่อร่อยจริงๆ สำหรับผมคือน้ำซุปและเส้นที่นิ่มครับ

ภาค ๒ ใครโลกสวยหรือแฟนร้านบะหมี่จอมพลังข้ามๆ ไปเลยนะครับ
ก่อนอื่นขอออกตัวก่อนว่า ผมเวลาจะเขียนงานอะไรก็แล้วแต่ จะมีจรรยาบรรณในการเขียนสูงมากโดยเฉพาะการรีวิวร้านอาหารนั่นคือไม่รีวิวส่งๆ และพยายามไม่รีวิวแบบทำให้ร้านนั้นเสียชื่อเสียง เพราะผมเองก็เคยเปิดร้านอาหารทำให้เข้าใจความรู้สึกนั้นดี ยกเสียแต่ว่าแม่ง#]!(&จริงๆ เท่านั้นแหละมึงถึงจะโดน ซึ่งข้อแม้นั้นร้านนี้โดนเต็มๆ ครับ

ก่อนไปกินร้านนี้ผมก็ทำการบ้านมาพอสมควร อาจเพราะตั้งใจว่ากินเสร็จจะมาเขียนรีวิวด้วยแหละจึงทำให้ไปค้นคว้าหาข้อมูลก่อนไปทาน ซึ่งก็ได้พบขอมูลที่น่าสนใจมาว่าร้านบะหมี่จอมพลังนั้นเคยติดกระทู้แนะนำเวปโลกสวยเสียด้วย ซึ่งไอ้การติดกระทู้แนะนำนั้นแม่งไม่ได้ดีเลย เพราะส่วนใหญ่คนที่เข้ามาคอมเม้นท์แม่งเน้นด่าซะมากกว่า บอกว่า แดกแล้วขี้แตกบ้าง บะหมี่บูดบ้าง ทางร้านแทนที่จะมาขอโทษขอโพยแล้วปรับปรุงด๊านนนนนมาดริฟคิงจนล้อแทบหลุดเป็นเหตุให้เกิดดราม่าทำให้จ่าพิชิตบรรเลงเพลงยุทธอย่างเมามันส์ แต่ด้วยนิสัยส่วนตัวที่ "กูไม่เชื่อหรอกหากไม่โดนเอง" อีกสาเหตุคือกระทู้นั้นมันก็ตั้งแต่ปลายปีที่แล้ว ป่านนี้ทางร้านน่าจะปรับปรุงขึ้นมั่ง ด้วยเหตุนี้ผมเลยกล้าที่จะไปชิมผลคือ

หลังจากแดกบะหมี่จอมพลังไปแล้วเสร็จประมาณ ๓ ทุ่ม กลับบ้านด้วยอาการแน่นท้องปนพะอืดพะอม อาจเพราะอิ่มจัดตรงนี้ไม่ว่ากัน ไม่นานก็ขี้ครับ ซึ่งจุดนี้ไม่ว่ากันอาจเพราะปวดขี้อยู่แล้ว แต่มันสนใจตรงจุดนี้ หลังจากหลับสนิทฝันเห็นเนโกะจั๊มป์มาเต้นข้างๆ อยู่ดีๆ ต้องสะดุ้งลุกจากเตียงวิ่งไปห้องน้ำด้วยความเร็วแสง ถามว่าไปทำอะไร ไปอ้วกครับ อ้วกแบบหมดไส้หมดพุง เมื่อพิจารณาดูอ้วกตัวเองอย่างถี่ถ้วน เศษซากความฝันส่วนใหญ่เป็นผักสีเขียวที่อ๊อกออกมา มีเศษหมูบดปนมานิดๆ นี่กูเขียนเองก็จะอ้วกเองอีกแล้วห่าจิก เมื่อลองย้อนนึกถึงตอนแดกกันแบบจริงๆ จังๆ ก็นึกเอะใจตั้งแต่ชื่อเมนูแล้ว "เฉี่ยวนรก" ไอ้ห่าแม่งเฉี่ยวนรกจริงๆ ไม่ได้เฉี่ยวเพราะอิ่มจัด กูเฉี่ยวนรกเพราะอ้วกจนกะเพราะจะขย่อนออกมาไอ้สัตว์หมา น้ำซุป#]!(&อะไรวะมีฟอง ไม่ใช่เป็ปซี่เขย่าขวดนะเมิง ตอนต่อคิวก็สังเกตุวิธีการทำอยู่ตลอดนั่นคือ เค้าไม่ได้ทำอะไรสดเลย ทุกอย่างที่ใส่ลงบะหมี่นั่นห่อจากถุงพลาสติกทั้งสิ้น จากข้อมูลที่สืบทราบมาและทางร้านเองก็ยอมรับด้วยว่า ไม่สามารถทำสดๆ ได้เพราะมันทำไม่ทันลูกค้าเยอะ เอ้า! คิดแบบนี้เอาเปรียบพวกกูนี่หว่า คนเรามันจะแดกอ่ะ มันรอได้ครับ ไม่ใช่รู้ว่าทำไม่ทันเลยช่างหัวพวกลูกค้าแม่งอย่างงี้ แบบนี้ผมเรียกว่าโคตรไร้จรรยาบรรณ อะไรวะเน้นยอดขาย สุขภาพลูกค้าช่างมันแบบนี้ ต่อให้มึงเอาเส้นบะหมี่หรือทอปปิ้งมาลวกซ้ำ มึงคิดเหรอว่าของมันเน่าไปแล้วจะพลันเฟรสชี่ขึ้นมาได้ อย่างนมมันบูดมึงเอาไปต้มใหม่แล้วมันแดกได้ไหมล่ะนั่น และที่สำคัญ ผมก็ไม่เห็นทางร้านจะลวกใหม่ห่าอะไรเลย เรียกว่าบะหมี่ที่ห่อๆ มาจากที่บ้านแล้วจัดลงจานให้แดกน่าจะถูกต้องกว่า ให้แนะนำนะ ผมว่าพวกคุณมึงยอมทำช้าลง ลูกค้ารอนานกว่าอาจจะมากซักหน่อยแต่ทำบะหมี่ให้คนแดกจริงๆ ดีกว่าครับ อย่ามาเอาเปรียบลูกค้าแบบนี้ ต่อไปจะไม่มีลูกค้าให้มาแดกนะครับ อย่างน้อยๆ กูก็คนนึงล่ะไอ้สัตว์เข็ด

ด้านทอปปิ้งในถุง มีกลิ่นหืนทุกชนิดอาจจะยกเว้นลูกชิ้นที่เข้าท่าหน่อย นอกนั้นมีกลิ่นหมด ตามความเป็นจริง ของที่ต้องเน้นการลวกหรือต้ม ถ้าลวกทิ้งไว้ ๓๐ นาทีรสชาติแม่งก็ระเหยออกไปหมดแล้ว ยิ่งลวกค้างคืนไม่ต้องพูดถึง แล้วรสชาติดีๆ ที่ขยันแดกกันเหลือเกินมาจากการปรุงและซ้อสที่ปรุงในขั้นตอนสุดท้ายก่อนจัดทอปปิ้งลงจาน

สำหรับผมร้านที่เน้นขายแต่ความตื่นตาตื่นใจ ไม่สนใจสุขลักษณะอนามัย มีคนด่าจนกลายเป็นกระทู้แนะนำแล้วไม่ปรับปรุงห่าอะไรเลยแบบนี้ "อย่าไปแดก" เลยดีกว่าครับ

เอ้อ อาจจะเหมาะสำหรับคนที่ท้องผูกมานานปี หรือคนที่อยากเมาดิบ อ้วกได้โดยไม่ต้องเมาเหล้าแบบนั้นก็อีกเรื่องครับ ที่มาของคำว่าบะหมี่จอมพลังน่าจะมาจาก เหมาะให้จอมพลังเท่านั้นแดกเพราะคุณกินเสร็จอาจจะต้องขี้จนหมดพลัง อ้วกออกมาอย่างกับลินดา แบรน ในหมอผีเอ็กเซอซิส และไม่ใช่แค่ผมคนเดียวที่มีอาการนี้ เพื่อนร่วมโต๊ะผมทุกคน ขี้แตกขี้แตนเละเทะอย่างกะดูตลกน้าเทพ โพธิ์งาม ที่มันขำขี้แตก แต่แบบนี้กูขำไม่ออก เกือบเสียงานเสียการไปโรงบาลแล้วไหมล่ะ

ปล. รีวิวนี้ ไม่ได้ให้ท่านผูํอ่านเชื่อผม แต่ขอเตือนในฐานะที่กินมาแล้วประสบกับเหตุระทึกขวัญ จะยังไงก็ลองไปกินกันดูก็ได้ครับว่าจริงอย่างที่ผมเขียนรึเปล่า ขอให้โชคดีทุกท่าน